<div class="padal-content">
  <div class="padal-item padal-head">காவியம் பிறந்த களம்</div>
  <div class="padal-item">
    11. நடையில் நின்று உயர் நாயகன் தோற்றத்தின்<br />
    இடை நிகழ்ந்த இராம அவதாரப் பேர்த்<br />
    தொடை நிரம்பிய தோம் அறு மாக்கதை<br />
    சடையன் வெண்ணெய் நல்லூர் வயின் தந்ததே.<br />
    <br />
    உரை:
    <br />
    <span class="urai">
      நடையின் நின்று-நல்லொழுக்கத்தில் நின்று; உயர்-உயர்ந்த; நாயகன் - திருமாலின்;
      தோற்றத்தின் இடை நிகழ்ந்த-அவதாரங்களுக்குஇடையே ஒன்றாக நிகழ்ந்த; இராமாவதாரப்
      பேர்-இராமாவதாரத்தைக் குறித்தும் புகழ்மிக்கதுமான; தொடை நிரம்பிய தோம் அறு
      மாக் கதை-செய்யுள்கள் நிறைந்த குற்றமற்ற சிறந்த இந்தக் காப்பியம்; சடையன் -
      வள்ளல் சடையப்பரது; வெண்ணெய் நல்லூர் வயின்-திருவெண்ணெய்நல்லூரில்;
      தந்தது-இயற்றப்பட்டது.
    </span>
  </div>
</div>
