<div class="padal-content">
  <div class="padal-item padal-head">கடவுள் வாழ்த்து</div>
  <div class="padal-item">
    1. உலகம் யாவையும் தாம் உள ஆக்கலும்<br />
    நிலை பெறுத்தலும் நீக்கலும் நீங்கலா<br />
    அலகு இலா விளையாட்டு உடையார் அவர்<br />
    தலைவர் அன்னவர்க்கே சரண் நாங்களே<br />
    <br />
    உரை:
    <br />
    <span class="urai">
          உலகம் யாவையும்-எல்லா உலகங்களையும்; தம் உள  ஆக்கலும்
      -தாம் தம்   சங்கற்பத்தால்  படைத்தலையும்;  நிலை  பெறுத்தலும் -
      நிலைத்திருக்குமாறு  காப்பதையும்; நீக்கலும்-அழித்தலையும்;  நீங்கலா,
      அலகு  இலா  விளையாட்டு உடையார்  -  என்றும்  முடிவுறாததும்
      அளவற்றதுமாகிய  விளையாட்டாக உடையவராகிய; அவர்  தலைவர் -
      அவரே   தலைவ   ராவார்;   அன்னவர்க்கே  நாங்கள்  சரண் -
      அப்படிப்பட்ட பரமனுக்கே நாங்கள் அடைக்கலம்.
    </span>
  </div>
  <div class="padal-item">
    2. சித் குணத்தர் தெரிவு அரும் நல் நிலை<br />
    எற்கு உணர்த்த அரிது எண்ணிய மூன்றனுள்<br />
    முன் குணத்தவரே முதலோர் அவர்<br />
    நல் குணக் கடல் ஆடுதல் நன்று! அரோ.<br />
    <br />
    உரை:
    <br />
    <span class="urai">
      சித்குணத்தர் - மெய்யறிவினராகிய கடவுளின்;    தெரிவு அரு நல்
      நிலை-தெரிந்து கொள்ளுதற்கு அரிய நல்ல தன்மை;  எற்கு  உணர்த்த
      அரிது   -   என்னால்   எடுத்துரைத்து   உணர்த் தல்   அரியதாகும்.
      (ஆயினும்); எண்ணிய  மூன்றனுள் - சான்றோர்களால்   எண்ணப்பட்ட
      சத்துவம். இராஜசம், தாமசம் என்ற மூன்று குணங்களில்;முற்குணத்தவரே
      முதலோர் -  முதலில்  சொல்லப்பட்ட  தத்துவ குணம்  கொண்டவரே
      மேலோராவார்;  அவர்  நற்குணக்   கடல்    -    அம்மேலோரின்
      நற்குணமாகிய  கடலிலே;  ஆடுதல்  நன்று  -  மூழ்கித்   திளைத்தல்
      நல்லது. அரோ - அசை
    </span>
  </div>
  <div class="padal-item">
    3. ஆதி அந்தம் அரி என யாவையும்<br />
    ஓதினார் அலகு இல்லன உள்ளன<br />
    வேதம் என்பன மெய் நெறி நன்மையன்<br />
    பாதம் அல்லது பற்றலர் பற்று இலார்.<br />
    <br />
    உரை:
    <br />
    <span class="urai">
      அரியன  யாவையும்  -  அருமைப்பாடு     உடையவை   என்று
சொல்லப்படும்  எல்லாத்  துறைகளையும்; ஆதி  அந்தம்  ஓதினார் -
முதலும்  முடிவுமாக  முற்றக்  கற்றவர்களும்; அலகு இல்லன  (அலகு)
உள்ளன   -  (வகைகளால்)  அளவு  இல்லாதவையும்   (சாகைகளால்)
அளவு  உள்ளனவு   மாகிய; வேதம் என்பன   -  வேதங்கள்  என்று
சொல்லப்படுவனவும்;   பற்று   இலார்  -  அகப்பற்றும்   புறப்பற்றும்
இல்லாதவர்களும்; மெய்ந்நெறி நன்மையன் - ஞான நெறிக் கனியாகிய
இறைவனது; பாதம்   அல்லது   பற்றிலர்  -  ஆதாரமாகப்   பிறிது
ஒன்றையும் பற்ற மாட்டார்கள்.
    </span>
  </div>
</div>
</body>
