<!DOCTYPE html>
<html lang="en">
  <body>
    <div>
      <div>கடவுள் வாழ்த்து</div>
      <div>
        1. உலகம் யாவையும் தாம் உள ஆக்கலும்<br />
        நிலை பெறுத்தலும் நீக்கலும் நீங்கலா<br />
        அலகு இலா விளையாட்டு உடையார் அவர்<br />
        தலைவர் அன்னவர்க்கே சரண் நாங்களே
      </div>
      <div>
        2. சித் குணத்தர் தெரிவு அரும் நல் நிலை<br />
        எற்கு உணர்த்த அரிது எண்ணிய மூன்றனுள்<br />
        முன் குணத்தவரே முதலோர் அவர்<br />
        நல் குணக் கடல் ஆடுதல் நன்று! அரோ.
      </div>
      <div>
        3. ஆதி அந்தம் அரி என யாவையும்<br />
        ஓதினார் அலகு இல்லன உள்ளன<br />
        வேதம் என்பன மெய் நெறி நன்மையன்<br />
        பாதம் அல்லது பற்றலர் பற்று இலார்.
      </div>
    </div>
  </body>
</html>
